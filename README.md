# Læreplan og opplæringslogg

[Opplæringsloggen](opplaeringslogg/README.md), skrevet med utgangspunkt i [læreplanen](laereplan/README.md), gir en løpende logg av arbeid og læring gjennom læretiden. Dette sikrer at vi kommer innom nødvendig arbeidet og læringselementer for å være godt skodd for fagprøve etter endt læretid.

# Kompetansemål, med kobling til arbeid i Haugaland Krafts utviklingsorganisasjon
De konkrete kompetansemålene er koblet med relevante arbeidsoppgaver i Haugaland Kraft, og hvordan arbeidsoppgavene vil fordeles utover lærlingtiden i Haugaland Kraft.

Gjennomgående vil hvert kompetansemål ha en teoretisk og en praktisk komponent — hvor lærling delvis vil få opplæring av utviklere, og delvis bestå av praktisk arbeid — som typisk vil utføres innenfor rammene av et team innenfor rammene av Haugaland Krafts utviklingsorganisasjon. Dette speiler hverdagen til utviklerne som jobber i avdelingen, og vil gi lærlingene en helhetsforståelse av hvordan faget utføres i bedriften og hvordan faget lever i et samspill med andre tilgrensende fagområder.

Leder av utviklingsavdelingen er overordnet ansvarlig for lærlingene og deres faglige utvikling, og er generelt ansvarlig for å sikre riktig instruktørkompetanse til kompetansemålene. Tidsperiode er delt opp i åtte kvartaler for to års læretid, og må leses som helt overordnet retningsgivende. 

Noen kompetansemål går på grunnleggende ferdigheter som utvikler som vil jobbes med fra starten av og frem til lærling går opp til fagprøve. Andre kompetansemål vil få fokus etter hvert som lærlingen bygger opp forståelse. Noen krav vil også kreve mer spissede prosjekter med konkrete delleveranser. 

**Totalt sett er målet at lærlingen skal bygge forståelse fra det grunnleggende til det komplekse ¬— og ved endt læretid kunne forholde seg til oppgaver, krav og forventninger som kreves av en fagutdannet systemutvikler.**


# Arbeid knyttet til kompetansemål
Etterhvert som det ukentlige arbeidet dokumenteres i [opplæringsloggen](opplaeringslogg/README.md) går vi gjennom arbeidet, og knytter dette direkte opp mot mot [kompetansemålene](kompetansemaal/README.md). Her vil vi legge rapporter, presententasjoner og lenker til større arbeidsprøver som dokumenterer lærlingens arbeid innenfor de forskjellige områdene.

# Bruk av dette repoet

Dette er en godt egnet plass å legge notater, mindre arbeid, tester og annet som er verdt å ta vare på knyttet til læretiden. Målet er å ha et samlet bilde på det vi har vært gjennom, og hjelpe oss selv å styre læretiden slik at utbyttet blir best mulig. 